DİJİTAL DÖNÜŞÜMÜN İŞLETMELER ÜZERİNDEKİ ETKİSİ

ÖZ
Dijital dönüşüm (DD) üzerine son yıllarda yapılan araştırmalar akademisyenler tarafından büyük ilgi görmüştür.
Hem işletmeler hem de akademi dijitalleşmenin iş dünyası üzerindeki önemli etkisi konusunda hemfikirdir. Dijital
dönüşüm yenilikçiliği, rekabet gücünü ve verimliliği artırarak ekonomik büyüme fırsatları ile işletmeleri ve toplumu
derinden etkilemektedir. Mevcut literatür dijital dönüşümün belirli yönlerine odaklanmış ancak sürecin doğası ve
sonuçlarına ilişkin kapsamlı bir portre oluşturamamıştır. Buradan hareketle araştırmanın amacı dijital dönüşümün
net tanımını belirlemek, aşamaları, faaliyetleri ve sonuçlarıyla yapılandırılmış bir çerçeve oluşturmaktır. Bu
çalışmada işletmelere ve araştırmacılara değerli bilgiler sağlamak amacıyla çeşitli kaynaklardan elde edilen bulgular
entegre edilerek dijital dönüşümün kapsamlı bir sistematik literatür analizi sunulmaktadır. Bulgular, dijital
dönüşümün iyi bilinen bir fikir olmasına rağmen iş modellerinin organize dijital dönüşümüne yönelik bir yöntemin
eksik olduğunu göstermektedir. İşletmelerin neden dijital olarak dönüşmeleri gerektiğine dair bir tartışma ile
başlanan çalışmada dönüşümün işletmeler üzerindeki etkileri ve bu süreçte stratejinin önemi vurgulanmıştır.
Anahtar Kelimeler: dijitalleşme, dijital dönüşüm, dijital organizasyon

GİRİŞ
Endüstriyel dünya artık dijital bir dünyaya dönüşmeye başlamış, COVID-19 pandemisi de bu
dönüşümü hızlandırmıştır. Dijital dönüşüm dünyanın artan nüfusunun ihtiyaç ve beklentilerini
karşılamak için teknolojik bir fırsat olmaktan ziyade gereklilik haline gelmiştir (Ismail vd. 2017).
Dijital teknolojilerin benimsenmesi üretim, organizasyonel hiyerarşiler ve ortaklar, tedarikçiler
ve müşteri ilişkileri başta olmak üzere modern işletmelerin neredeyse tüm alanlarını
etkilemektedir (Plekhanov vd. 2022). Bu gelişmeler işletmelerin daha fazla esneklik ve verimlilik
elde etmesine, üretim süreçlerini optimize etmesine, inovasyon ekosistemleri için değer
önerileri oluşturmasına ve pazar ihtiyaçlarına zamanında yanıt vermesine olanak sağlamaktadır.
Ayrıca dijital dönüşüm süreçleri, pazar rekabet gücünü korumak ve teknolojik yeniliğin ön
saflarında yer almak için gerekmektedir (Feliciano-Cestero vd. 2023).
Son on yılda iş altyapısı ürün, süreç ve hizmetler arasındaki artan bağlantılarla birlikte dijital
hale gelmiştir. Bilgisayar teknolojisinin metalaşması ve internetin yaygınlaşmasıyla birlikte
1990'larda bilişim teknolojileri (BT) destekli iş dönüşümü önem kazanmıştır. Farklı endüstri ve
sektörleri kapsayan birçok işletmede dijital teknolojiler temel olarak iş stratejilerini, süreçlerini,
yeteneklerini, ürün ve hizmetlerini dönüştürmüştür. Ayrıca bu teknolojiler işin zaman, mesafe
ve işlev sınırlarının ötesinde yürütülmesini sağlayan modüler, dağıtılmış ve küresel iş süreçleri
olarak geleneksel iş stratejisini de temelden yeniden şekillendirmiştir (Vial, 2019). BT
sistemlerinin genişleyen kapsamı ve itici gücü ile dijital dönüşüm araştırmaları işletme, yönetim
ve ekonomi gibi birçok disipline yayılmıştır. Bugün dijital dönüşüm BT’nin yanı sıra girişimcilik,
stratejik yönetim, operasyon yönetimi, pazarlama ve organizasyon biliminin katkılarıyla
disiplinler arası bir araştırma alanı haline gelmiştir. (Plekhanov vd. 2022).
Literatürde daha önce yapılmış çalışmalarda dijital dönüşüm katkıları gözden geçirilmiş ve daha
iyi anlaşılmasında önemli ilerlemeler kaydedilmiştir (Henriette vd., 2016; Reis vd., 2018;
Verhoef vd. 2021; Zhu vd. 2021). Henriette vd. (2016) dijital dönüşümün tanımını ve boyutlarını
açıklığa kavuşturmak için sistematik bir literatür taraması yapmış ve kavramın risklerini ve
etkilerini daha iyi anlamak için keşifsel nitel bir çalışma gerçekleştirmiştir. Gebayew vd. (2018)
literatürde dijital dönüşüm ile ilgili çalışmaları incelemiş ve kuruluşların hedeflerine ulaşmak
için iş planlarını veya politikalarını yeni bir dijital iş modeline göre değiştirmeleri gerektiğini
vurgulamıştır. Reis vd. (2018) 206 hakemli makalenin sistematik taramasını yaparak literatüre
genel bir bakış sunmuştur. Vial, (2019) incelediği 282 makaleden dijital dönüşümün kavramsal
tanımını geliştirmiş ve kavramın nasıl tanımlanması gerektiğine yönelik 7 maddelik bir yönerge
önermiştir. Ziyadin vd. (2020) de yapmış olduğu detaylı literatür taramasında dönüşüm
sürecinde bir yöntemin eksik olduğunu vurgulamıştır. Zhu vd. (2021) 2000-2020 yılları arasında
dijital dönüşüm ile ilgili yapılan çalışmaları çeşitli bibliyometrik ve görsel analiz yöntemleri
uygularak incelemiştir. Verhoef vd. (2021) mevcut literatürden faydalanarak dijital dönüşümün
üç aşaması olan “sayısallaşma, dijitalleşme ve dijital dönüşüm” kavramlarını açıklamıştır. Benzer
şekilde Sezen ve Şenaras (2022)’da dijitizasyon, dijitalizasyon ve dijital dönüşüm kavramlarının
açıklanmasına yönelik literatür taraması yapmış ve kavramlar arası farkları ortaya koyarak,
dönüşümün ekonomi ve toplum üzerindeki önemini vurgulamıştır.
Dijital dönüşüm kavramı dijital teknolojilerin benimsenmesi ve dijital olmayan süreçlerin dijital
olanlarla değiştirilmesini tanımlamak için yaygın olarak kullanılmış, bu da organizasyon çapında
değişikliklere ve yeni iş modellerinin ortaya çıkmasına yol açmıştır. Başlangıçta dijital dönüşüm
ağırlıklı olarak bilgi sistemleri literatürüne dayanarak tartışılmış ve organizasyonlardaki
operasyonel süreçlerin optimizasyonu gibi teknolojik yönlerine odaklanılmıştır (Vial, 2019). Son
yıllarda ise kavramın stratejik, yönetimsel ve organizasyonel etkilerini vurgulayan yönetim
akademisyenleri (Hanelt vd. 2020) ve çok disiplinli araştırmacıları (örneğin, Verhoef vd, 2021;
AlNuaimi, 2022) tarafından oldukça ilgi görmüştür. Dittes ve Smolnik (2019), işletmelerin dijital
çalışma ortamına dönüşmesi ve çalışanların performanslarını artırmaları için sosyal medya
platformlarından ne ölçüde yararlandıklarını araştırmıştır. Nasiri vd. (2020), tedarik zinciri
firmalarının performansa ulaşmak için dijital dönüşüm yolculuklarını akıllı teknolojilerle
geliştirdiğini, Blanka vd. (2022) ise dijital dönüşümde insan kaynaklarının rolü ve çalışan
yetkinliğinin önemini vurgulamıştır. Dong, (2023) dijital dönüşüm yönetiminin en iyi
uygulamaları ile alandaki araştırma bulgularını sentezleyen kapsamlı bir literatür taraması
yapmıştır. Telli, E. (2022), işletmelerin dijital dönüşüm yolculuğunda liderliğin rolünü incelemiş
ve bazı öneriler sunmuştur. Ayrıca COVID-19 salgınının tetiklediği uzaktan çalışma sistemi kamu
kurumları ve KOBİ’lerin dönüşüm sürecini hızlandırmış ve etkileri bazı araştımacılar tarafından
ilgi görmüştür. Luo vd. (2023) kurumsal dijital dönüşümü, Peng ve Tao (2022) ve Chouaibi vd.
(2022) dönüşümün kurumsal performansı artırmadaki etkisini, Teng vd. (2022) ve RupeikaApoga vd. (2022) KOBİ'lerin dijital dönüşümünü etkileyen faktörlerin ve bunların performansla
ilişkisinin anlaşılmasına katkıda bulunmuştur.
Dijital teknolojilerdeki büyük ilerlemelere rağmen, bu teknolojilerin uygulanmasının
karmaşıklığı ve sosyal yaşamın birçok yönüne olan etkileri henüz tam olarak anlaşılamamıştır.
Farklı analiz seviyelerindeki bu tür karmaşıklığı daha iyi anlamak için bu makalenin amacı,
akademisyenlere ve uygulayıcılara rehberlik edebilecek bir araştırma gündemi geliştirmek ve
aşağıdaki soruların derinlemesine anlaşılmasını sağlamaktır.

Dijital dönüşüm nedir?
Dijital dönüşüm hakkında ne biliyoruz?
Dijital dönüşümün işletmeler üzerindeki etkisi nedir?

Bu soruların yanıtlarını bulmak, ortak bir akademik anlayışı mümkün kılacağı ve daha önce
yapılmış çalışmaları geliştireceği için önemlidir. Yönetim literatüründe teoriye önemli katkılar
sağlayabilmenin ve araştırma sorularını cevaplayabilmenin bir yolu da literatür taramasıdır
(Baltacı, 2019). Buradan hareketle makalenin temel amacı, önceki bir çalışmadan son on yıla
kadar dijital dönüşümle ilgili sistematik bir literatürün genel bir incelemesini yapmaktır.
Çalışmanın kapsamı Google Scholar veri tabanı olarak belirlenmiştir. Veri tabanı içerisindeki
gelişmiş tarama bölümüne "digital transformation" and "businesses" and "systematic literature
review" and "digitalization" and "organization" and "digital business" anahtar kelimeler
yazılarak arama yapılmıştır. Tarama 2013-2023 yılları arasında ingilizce kaynaklar olarak
sınırlandırılmıştır.
Araştırma sorularını cevaplayabilmek için makalede ilk olarak, dijital dönüşüme neden ihtiyaç
olduğu açıklanmıştır. Dönüşümün tarihi süreci ile devam edilerek kronolojik bir sıralama
yapılmıştır. Sonrasında literatürde bulunan çeşitli tanımlara dayanarak genel bir çerçeve ile
kavram açıklanmaya çalışılmıştır. Son olarak işletmelerdeki dijital dönüşüm ele alınarak bir
sentez ortaya konulmuştur. Araştırma yöntemi olarak ulusal ve uluslararı literatürde yer alan
özellikle son on yıllık kaynaklar incelenmiştir. Çalışma literatüre iki katkı sunmuştur. İlk olarak
dijital dönüşüme ilişkin mevcut bilgileri bütünleştiren bir inceleme oluşturulmuş, ikinci olarak
da kavramın teorik temelleri genişletilerek gelecekteki araştırmalara ve uygulayıcılara bir
rehber olmasının yolları belirlenmiştir.
1.Yöntem
Bu çalışmada araştırma yöntemi olarak sistematik literatür taraması kullanılmıştır. Sistematik
bir inceleme, ilgili araştırmayı tanımlamak, eleştirel olarak değerlendirmek ve ayrıca söz konusu
araştırmadan veri toplamak ve analiz etmek için bir araştırma yöntemi ve süreci olarak
açıklanabilir. Sistematik bir derlemenin amacı, belirli bir araştırma sorusunu veya hipotezini
yanıtlamak için yürütülen çalışmalardır (Synder, 2019).
Çalışma kapsamında incelenecek bilimsel makalelere ulaşmak için Google Scholar veri tabanı
kullanılmıştır. Kaynaklar hakemli dergiler, ingilizce dili ve 2013-2023 tarihleri arasında olmak
kaydıyla sınırlandırılmıştır. Google Scholar veri tabanındaki arama "digital transformation" and
"businesses" and "systematic literature review" and "digitalization" and "organization" and
"digital business" anahtar kelimeler kullanılarak gerçekleştirilmiştir. Bu arama neticesinde
anahtar kelimeleri içerien kitap, kitap bölümü ve makalelerden oluşan toplam 454 yayına
ulaşılmıştır. Ulaşılan makalelerin özetleri okunduktan sonra tam metnine erişilemeyen
makaleler çalışma dışı bırakılmıştır. Özetlerin okunmasının ardından araştırmanın amacına
uygun olarak 65 makale tam metni incelenmek için seçilmiştir.
2. Neden Dijital Dönüşüm?
İletişim ve bilgi teknolojilerindeki gelişmeler tüm sektörlerin odağını dijitalleşmeye doğru
çevirmiştir (Larjovuori vd. 2018). Bu gelişmeler bir çok organizasyonun süreç ve işleyişinde
önemli değişikliklere yol açmıştır (Kraus vd. 2022). Bugün baktığımızda dijitalleşme yalnızca
pazarlama alanının değil işletmelerin diğer bölümlerindeki dönüşümlerin de ana nedeni olarak
görülmektedir (Boskovic vd. 2019). Son zamanlarda adlarını sıklıklı duyduğumuz nesnelerin
interneti, sosyal medya, mobil bilgi işlem, büyük veri ve bulut bilişim gibi teknolojik trendler de
iş modellerini, süreçleri, hizmetleri ve ürünleri önemli ölçüde etkilemiştir. Bu teknolojilerin çoğu
bireysel olarak devrim niteliğinde değildir. Ancak bir araya geldiklerinde artan verimlilik, daha
iyi ağ olanakları ve bunların yaygın kullanımı yoluyla işletmelerin yenilikçi güçleri gelişmektedir.
Ayrıca sensörlerin ve aktüatörlerin uygulanmasıyla birlikte yeni nicelik ve niteliklerdeki
verilerin işlenmesi de otomasyonda yeni fırsatlar yaratmaktadır (Urbach vd. 2017).
Dijital teknolojilerin öncülük ettiği bu dönüşüm, şirketler için hayati bir stratejik önem
taşımaktadır. İşletmeler bir yandan geleneksel sektörleri derinlemesine alt üst eden yeni yıkıcı
aktörlerle uğraşırken, öte yandan pazar teklifleri hakkında bilgi sahibi olan ve rekabetçi oyunun
kurallarını dayatarak daha zorlayan müşterilere hızlı ve kişiselleştirilmiş bir şekilde uyum
sağlamaları gerekmektedir (Sayar, 2016). Dolayısıyla dijitalin etkisiyle işletmelerin kökten
değiştiği bu ortamda dijital dönüşüm artık stratejik bir zorunluluk niteliğindedir (Henriette vd.
2016). İşletmeler bir taraftan neden dijital olarak dönüştüğünü bağlamsallaştırmaya çalışırken
bir taraftan da pek çok itici güç ortaya çıkmaktadır. Özellikle mevcut faaliyet alanları üzerindeki
azalan satışlar ve mali baskı işletmelerin kendilerini dönüştürmelerindeki en önemli faktördür
(İsmail vd. 2017).
Dijital çağ perspektifinden bakıldığında dijital dönüşüm, dijital teknolojilerin yaygın doğası ve
çoğalması nedeniyle dünyamızdaki temel değişimi vurgulamaktadır (Ismail vd. 2017). Önceki üç
devrimi esas alan ancak yeni dijital teknolojileri de yoğun kullanan dördüncü sanayi devrimi ile
yeniliklerin hem gelişimi hem de yayılması öncekinden çok daha hızlanmıştır (Schwab, 2016).
Endüstri perspektifinde ise, dijital teknolojilerin yıkıcı doğasının endüstrilerin çalışma biçiminde
nasıl devrim yarattığı ve aralarındaki geleneksel sınırların nasıl ortadan kalktığı vurgulanmıştır.
Son yıllarda ise üretimde siber-fiziksel sistemlerin kullanılması yoluyla endüstrinin
dijitalleşmesi “Endüstri 4.0”, “akıllı fabrikalar” ve “ileri üretim” kavramları ile daha fazla
popülerlik kazanmıştır (Abiodun vd. 2022).
Dijital dönüşüm dünya çapındaki işletmeler için ana konu haline gelmiştir. Dijital dünyaya uyum
sağlayamayan işletmelerin kuşkusuz “dijital Darwinizm”in kurbanı olacağı, yerleşiklerin ortadan
kalkabileceği ve yalnızca teknolojik trendlere en iyi uyum sağlayabilen işletmelerin rekabet
ortamında varlıklarını sürdürebilecekleri tahmin edilmektedir (Schwartz, 2001). Dolayısıyla iş
dünyası liderleri ve karar vericiler, kuruluşlarını dönüştürmek için en iyi stratejileri
aramalıdırlar. Modern kuruluşlar günümüzde çoğunlukla dijital kanallar aracılığıyla müşterileri
ve paydaşlarıyla iletişim kurarak, dijital ürün ve hizmetlerle pazarda farklı bir şekilde mücadele
etmektedirler. Öte yandan geleneksel kuruluşlar ise tüketicilere ulaşmak için stratejilerini
geliştirmeye odaklansalar da dijital hizmetleri tüm sektörlerde kullanmanın önemini hala
görememektedirler (Boskovic vd. 2019).
3. Dijital Dönüşümün Tarihi
Dijitalleşme kavramını “0 ve 1 sembollerinin ikili sayı sistemine dayanarak işlenmesi” olarak
ifade edilmektedir . 1679’da ilk defa Gottfried Wilhelm Leibniz tarafından ortaya atılmış bu ikili
sistem, 1703’te yayımlanan Explanation of Binary Arithmetic adlı çalışmada daha ayrıntılı
açıklanmıştır (Demirci, 2023). Dijitalleşme sürecinin lokomotifi olarak da “mikrocip, internet ve
mobil iletişim” teknolojilerini sıralayabiliriz (Aksu, 2018).
Dijital dönüşüm şu anda popüler bir tartışma konusu olmasına rağmen geçmişi bildiğimizden
çok daha eskilere dayanmaktadır. Kökleri 1940'lara kadar uzanırken, önümüzdeki on yıllar
boyunca küresel iş ortamını etkilemeye devam etmesi de muhtemel gözükmektedir (Menear,
2020). Dijitalleşme terimi ilk kez 1959'da (Merriam-Webster.com) dile getirilmiş ve günlük
uygulamaya girmiştir (Lozic, 2019). Dijital ürünlerin hizmetler ve ortamlara ilişkin fikirleri ise
1990’ların sonu 2000’li yılların ortalarında tartışılmaya başlamıştır (Auriga, 2016). Örneğin
perakende sektöründe (1990'larda ve 2000'lerde) satın almalar hâlâ büyük ölçüde gerçek
mekânda faaliyet gösteren mağazalardan ve genellikle nakit parayla yapılıyor olsa da kitle
iletişim araçlarıyla yapılan reklam kampanyaları müşterilere ulaşmak için önemli dijital kanallar
olarak görülüyordu. 2000'den 2015 yılına kadar akıllı cihaz sayısının artması ve sosyal medya
platformlarının fazlalaşması müşterilerin işletmelerle farklı şekillerde iletişim kurabilmelerinin
yolunu açmış, müşteri geri dönüş süreleri azalmış ve çok kanallı kullanılabilirlik ile ilgili
beklentiler de büyük ölçüde karşılanmıştır (Schallmo vd. 2017).
Son zamanlarda teknoloji ve internette yaşanan hızlı yükselişin paranın dijitalleşmesi üzerine
etkisi akademi ve iş dünyasının merak ve tartışma konusu olmuştur. Kredi kartlarınn
beklenenden daha fazla gelişmesi ve yaygınlaşması özellikle e-ticaret alanında büyük kolaylık
getirmiştir (Aksu, 2018). Ayrıca işletmeler dijital platformlarda bireysel müşterileriyle genellikle
gerçek zamanlı olarak iletişim kurabileceklerinin farkına varmışlardır. Aynı zamanda web
tabanlı satış noktaları ve e-ticarete PayPal gibi sürekli büyüyen dijital ödeme seçenekleri de
katkı sağlamıştır (Üren, 2022). İlave olarak günümüzde işletmeler mobil cihazlardan üretilen
büyük ölçekte kişiselleştirilmiş müşteri veri türlerinden faydalanıp değer yaratmaya
odaklanarak, ürünlerini onların beklenti ve ihtiyaçlarını karşılayabilecek şekilde tasarlama
fırsatı da bulmuşlardır (Gülşen ve Özdemir, 2019).
Teknolojinin tarihi gelişimine baktığımızda son 50-60 yıl çok hareketli geçmiş ve her 10 yılda bu
hareketlilik daha da hızlanmıştır. Dünya nüfusu artmış, ekonomi büyümüş, internet kullanıcı
sayısı yükselmiş, teknolojiye erişim ucuzlamış ve yaygınlaşmıştır. Dijital dönüşümün tarihsel
gelişim süreci Şekil 1’de detaylı olarak gösterilmiştir.
4. Dijital Dönüşüm
Dijital Dönüşüm toplumsal refahı yükselten, verimliliği artıran ve değer yaratma sürecini
hızlandıran yıkıcı teknolojilerin benimsenmesiyle ilgilidir (Demirkan vd. 2016). Günümüzde
dijital dönüşüm akademi ve iş dünyasında güncel ve moda bir kelimedir. Dördüncü sanayi
devrimi döneminde iş dünyası, eğitim, bankacılık, hükümet ve imalat başta olmak üzere hemen
hemen her sektör dijital olarak dönüşüm geçirmektedir. Dolayısıyla dijital dönüşümün unsurları,
itici güçleri ve engelleri, dijital dönüşüm yoluyla değer yaratma ve diğer ilgili konular son 20-25
yıldır akademik ortamda sıklıkla tartışılmaktadır (Verina ve Titko, 2019). Bir teknoloji fütüristi
olan Nicholas Negroponte (1995) eski endüstriyel ekonominin yeni bir dijital ekonomi
tarafından yok olacağını öngörmüştür (Legner vd. 2017). İlave olarak dijital dönüşümün yüksek
yıllık büyümeye ve hızlı penetrasyona sahip olacağı da tahmin edilmektedir. Ancak yetersiz ve
aşırı heterojen işletme yapıları veya kültürleri bu dönüşümün yayılmasını yavaşlatan
engellerdir. Ayrıca dijital dönüşümün topluma nasıl fayda sağlayacağının bilinmemesi, beceri ve
nitelikli iş gücü eksikliği, altyapının bulunmaması veya yetersiz olması, düzenlemelerin ve
tüketicinin korunmasının eksik veya yetersiz olması ve özellikle finansmana zayıf erişim de
işletmelerin karşılaştığı en önemli sorunlardır. Yaşanan bu sorunları çözmek adına bir çok
hükümet, çok uluslu şirket ve sanayi toplulukları Tablo 1’de yer alan dijital dönüşüm hedeflerine
ulaşmaya ilişkin kamu politikalarının uygulanmasını hızlandırmıştır (Ebert ve Duarte, 2018).
Tablo 1. Dijital dönüşüm hedefleri
Perspektif
Sosyal
Hedef
İşbirlikçi ve inovatif bir kültürün toplumda ve sanayide gelişiminin teşvik edilmesi
Kişilerin çalışma ortamında ve günlük hayatta dijital uygulamaları rahatlıkla
kullanabilmelerini sağlamak için eğitim sisteminde değişikliklerin yapılması
Kaliteli ve uygun fiyatlı dijital iletişim altyapılarının oluşmasının sağlanması
Dijital verinin koruması, özerkliği, şeffaflığı ve güvenliğinin güçlendirilmesi
Topluma sunulan dijital hizmetlerin erişilebilirliği ve kalitesinin iyileştirilmesi
Ekonomik
İnovatif iş modellerinin uygulanması
Verimlilik, gelir oluşumu ve katma değerin artırılması
Teknik standartların iyileştirilmesi
Kaynak: Ebert ve Duarte (2018)’den uyarlanmıştır.

Dijital dönüşüm, Endüstri 4.0 olarak da bilinen dördüncü sanayi devriminin içinde yer
almaktadır (Weking vd. 2020). Endüstri 4.0 ile iş süreçlerinin dijitalleşmesi dijital stratejileri,
mal ve hizmet üretimindeki ileri teknikleri ve çığır açıcı teknolojileri işin yönetimi ve yönetişimi
ile ilişkilendirir ve dünya çapındaki endüstriler arasında iletişim ve iş birliğine olanak tanır.
Dijital teknolojiler ve stratejiler, uluslararası sınırları hızla aşarak ülkenin ekonomik
faaliyetlerini ve kurumsal çerçevesini önemli ölçüde etkileyerek yeni ürün ve hizmetlerin ortaya
çıkmasına da imkan sağlar. Dahası zaman, hız, konum, giriş modu yöntemi, dış pazarların
öğrenilmesi, yerel pazarın kaynaklarına ve yeteneklerine erişilebilirlik açısından da süreci
oldukça etkileyebilirler (Feliciano-Cestero vd. 2023).
Dijital dönüşüm adından da anlaşılacağı gibi öncelikle yeni teknolojilerin gelişmesinden
kaynaklanan bir dönüşümdür. İşletmelerin dijital dönüşümü bağlamında bahsedilen ana
teknolojiler; internet, analitik ve mobil” dir. Birbirini tamamlayan bu üç teknoloji aslında son
yıllarda özellikle Bulut teknolojileri sayesinde gelişmiştir (Henriette vd. 2016). Dijital dönüşüm
üç unsurla karakterize edilir: (1) işletme sınırlarının yeniden incelenmesi ve tanımlanması; (2)
ürün ve hizmetlerin toplum girdisine açılması ve mülkiyet haklarının azaltılması; ve (3) örgütsel
ve ürün kimliklerini yeniden şekillendirmesidir (AlNuaimi vd. 2022). Dijital dönüşümün temel
amacı verimlilik ve yetkinlikle ilgili sorunları çözmektir. Hess, Benlian, Matt ve Wiesböck (2016),
dönüşüm strateji hedeflerini geliştirmeyen ve uygulamayan bir işletmenin yeni dijital gerçekliğe
ayak uydurması ve hayatta kalmasının mümkün olamayacağını belirtmiştir. (Kraus vd. 2022).
Dijital dönüşüm Gartner’ın Bilişim Teknolojileri Sözlüğü'ne göre analogdan dijitale geçiş
sürecidir (Larjovuori vd. 2018). Ayrıca görevleri (kısmen) otomatikleştirmenin bir yolu olarak
bilgi teknolojilerinin (BT) dayattığı değişiklikleri de tanımlamaktadır (Hess vd. 2016). Dijital
dönüşüm çok sayıda toplumsal alanda karşımıza çıkmaktadır. Özellikle günlük yaşamlarımız ve
alışkanlıklarımız giderek daha fazla BT tarafından desteklenmektedir. İşletmeler açısından ise
farklı pazarlarda işlem yapılmasını mümkün kıldığı için dijital dönüşümün ayrı bir önemi vardır
(Kraus vd. 2022).
Literatürde dijital dönüşüme ilişkin çoklu algılar ortaya çıkmıştır. Dijitalleşme fikri bireysel ve
kurumsal bilişim teknolojilerinin harmanlanmasından doğarak sosyal, mobil, analitik, bulut
bilişim ve Nesnelerin İnterneti (SMACIT) gibi yeni dijital teknolojilerin dönüştürücü etkisini
kapsamaktadır (Sebastian vd. 2017). Ayrıca dijital iş süreçlerinin dijital teknolojilerle dijital
ekonomiye entegrasyonu olarak da tanımlanmaktadır (Bondar vd. 2017). Benzer bir tanımda
işletmelerin performansını ve erişimini artırabilmek için teknolojiden faydalanması olarak ifade
edilmektedir (Westerman vd. 2014). Daha ayrıntılı bir tanımda ise bu teknolojilerin üç kuramsal
boyutu etkilemesi olarak açıklanmaktadır. Bu boyutlar; harici olarak dijital müşteri deneyimi ile
tüm yaşam döngüsünü değiştirmeye odaklanmak, dahili olarak iş süreçlerini, organizasyon
yapılarını ve karar mekanizmalarını etkilemek ve bütünsel olarak tüm iş segmentleri ve
fonksiyonlarının etkilendiği durumlarda yeni iş modellerinin yolunu açmaktadır. Genel olarak
bilim adamları dijital dönüşümde üstün bir performansa ulaşmanın temelden bir değişimle
bağlantılı olduğu ve işletmelerin harici, dahili ve bütünsel boyutları dikkate alması gerektiği
konusunda hemfikirdir (Ziyadin vd. 2020). İşletmelerde organizasyonel yönü de ima eden bu
boyutlar tüm yaşam döngüsünün değişmesi, liderlik, hiyerarşik yapılar ve iş hedeflerinin
etkilenmesi ile yeni iş modelleri geliştirilmesinin de yolunu açacaktır (Hess vd. 2016).
Dijital dönüşüm kavramı bir çok araştırmacı tarafından farklı şekillerde tanımlanmıştır. Ancak
dijital dönüşüm terimi için şu anda yaygın olarak kabul edilen bir tanım yoktur. Araştırmamızı
öncekilerden ayıran temel nokta veri toplamak için en güncel yayınların kullanılması ve ayrıca
kavramın uygulama sürecinde yer alan iş dünyası temsilcilerinden alınmış olmasıdır. Literatürde
çeşitli araştırmacıların yapmış olduğu tanımları incelediğimizde üç ortak nokatayı gözlemledik.
Birincisi, incelenen çalışmalarda tanımlandığı şekliyle dijital dönüşüm öncelikle
organizasyonlarla ilgili bir süreçtir. İkincisi, ilgili teknoloji türlerine ve gerçekleşen dönüşümün
doğasına ilişkin tanımlar arasında önemli farklılıklar bulunmaktadır. Üçüncüsü, farklılıklara
rağmen tanımlar arasında benzerlikler mevcuttur (örneğin “dijital teknolojiler” gibi ortak
terimlerin kullanımı) (Vial, 2019). Kavramlar bilimsel açıklamalar için vazgeçilmez araçlardır ve
en temel “Neden bahsediyoruz” sorusunu ele alan genel bir tasarımdır. İyi tasarlanmış
kavramların anlaşılır, farklı ve sağlam gözlem kategorileri sağlayan netliğe ihtiyacı vardır (Okan
ve Elmadag, 2018). Buradan hareketle kavramsal tanımların oluşturulmasına yönelik önerilere
dayanarak mevcut tanımları analiz etmeye başladık ve özellikle Suddaby (2010) tarafından
önerilen sekiz maddelik önergeye göre değerlendirdik.
1. Tanımlar, ilkel terimler ve türetilmiş terimler kullanılarak resmi olarak tanımlanmalıdır.
2. Her kavram benzersiz bir şekilde tanımlanmalıdır.
3. Tanımlar yalnızca net ve açık terimler içermelidir.
4. Tanımlar mümkün olduğunca az terim içermelidir.
5. Tanımlar kendi alanıyla tutarlı olmalıdır.
6. Tanımlar hiçbir terimi daha geniş hale getirmemelidir.
7. Tanımlara yeni hipotezler getirilmemlidir.
8. İçerik geçerliliği için istatistiksel test, terimler resmi olarak tanımlandıktan sonra yapılmalıdır.

Tanım
Chou “Dijital Dönüşüm, iş süreçlerini dijital teknolojiler ile dijital bir ekonomiye entegre eden
organizasyonel dönüşümdür”.

Westerman vd., (2011)

"Dijital dönüşüm, kuruluşların verimliliğini ve erişimini iyileştirmek için kullandığı
teknolojidir”.

PwC (2013)

“Dijital dönüşüm, toplum üzerinde önemli bir etkiye sahip olan internete dayalı yeni
teknolojilerin kullanılması ile tüm iş dünyasının temel dönüşümüdür”.

Mazzone (2014)

"Dijital dönüşüm, bir işletmenin iş modeli ve yönteminin hem stratejik hem de taktiksel
olarak tasarlanmış dijital evrimidir."

BMWi (2015)

“Dijitalleşme, ekonominin ve toplumun tüm sektörlerinin eksiksiz bir şekilde birbirine
bağlanması, gerekli bilgilerin toplanması ve analiz edilerek eylemlere dönüştürülme

282
İstanbul Nişantaşı Üniversitesi Sosyal Bilimler Dergisi
Year/Yıl 2024, Vol./Cilt 12 Issue/Sayı 1, 276-297.

DİJİTAL DÖNÜŞÜM: TARİHÇESİ, TANIMI VE İŞLETMELER ÜZERİNDEKİ ETKİSİ
SERAP TÜRKYILMAZ

Yazar(lar)

Tanım
becerisidir. Değişim avantaj ve fırsatlar getirir ancak tamamen yeni zorluklar yaratır”.

Bouée ve Schaible (2015)

“Dijital dönüşüm, bütün sektörlerinin bir ağ oluşturarak bu yeni gerçekliğe uyum
sağlamasıdır”.

Hess vd. (2016)

“Dijital dönüşüm (dijitalleşme olarak da bilinir) bir işletmenin ürün, süreç, iş modeli ve
organizasyon yapısının dijital teknolojiler ile değişmesidir”.

“Dijital dönüşüm, bir kuruluşta veya kuruluşun operasyon ortamında dijital
Parviainen vd. (2017), s.
teknolojilerin benimsenmesinden kaynaklanan çalışma biçimlerindeki, rollerdeki ve iş
64
tekliflerindeki değişiklikler olarak tanımlanır.
Bondar, Hsu, Pfouga ve Dijital dönüşüm, tüm ekonomik sektörlerin tutarlı bir ağ oluşturması ve aktörlerin
Stjepandić (2017), s. 33
dijital ekonominin yeni koşullarına adaptasyonudur.
Heavin
ve
(2018), s. 40

Dijital dönüşümün zorlukları olsa da mevcut araştırmalar dijital fenomenin
Power kuruluşların iş yapma şeklini yenilemek ve yeniden tanımlamak için bir fırsat olduğunu
göstermektedir. Dijital dönüşümün iki ana yönü (1) teknoloji ve (2) müşteri veya
kullanıcı açısından tanımlanmaktadır.

OECD (2018)

Dijital dönüşüm, sayısallaşma ve dijitalleşmenin ekonomik ve toplumsal etkilerini ifade
eder.

Deloitte (2018)

Dijital dönüşüm tüm sektörlerin performansını geliştirmek için teknolojinin
kullanılmasıdır. Dijital olarak dönüştürülmüş bir işletmede dijital teknolojiler gelişmiş
süreçlere, yeteneklerin katılımına ve yeni iş modellerine olanak sağlar.

Bloomberg (2018)

Dijital dönüşüm kuruluşun genel olarak değişimle daha iyi başa çıkmasını gerektirir;
kuruluş uçtan uca müşteri odaklı hale geldikçe esasen değişimi temel bir yetkinlik
haline getirir.

European
(2019)

Dijital dönüşüm ileri teknolojilerin birleşimi, fiziksel ve dijital sistemlerin
entegrasyonu, yenilikçi iş modellerinin ve yeni süreçlerin hakimiyeti ve akıllı ürün ve
hizmetlerin yaratılmasıyla karakterize edilir.

Commission

Lozic, (2019)

Dijital dönüşüm, tamamen yeni bir iş modeli yaratma sürecidir ve daha da önemlisi,
yeni stratejik yeni pazar edinme ve kar bölgesi elde etme modelidir.

Nasiri vd. (2020)

Dijital dönüşüm, dijital teknolojilerin getirdiği değişen pazar gereksinimlerini
karşılamak için iş süreçlerini, kültürleri ve organizasyonel yönleri dönüştürmek için bir
araçtır.

Verhoef vd., (2021)

Dijital dönüşüm değerlendirme, karar verme, yeni dijital iş modellerinin geliştirilmesi,
işletmelerin değer yaratmasına yardımcı olmak, performansı ve etkiyi artırmak için
toplanan verileri analiz etmek ve kullanılabilir bilgiler halinde derlemek için dijital
teknolojilerin kullanılması sürecidir.

Henderikx
(2022)

ve

Stoffers, Dijital dönüşüm, organizasyonun her yönünü etkileyen teknoloji destekli yıkıcı bir
değişim sürecidir.

Brosnan vd., (2023)

Dijital dönüşüm, bir kuruluşun iş modelinin, işletim modelinin ve değer zincirinin
bütünsel yönlerinin teknoloji ve dijital kaynaklar aracılığıyla yenilenmesini düzenleyen
bir mekanizmadır.

Kaynak: Yazar tarafından oluşturulmuştur

Tablo 2’de yer alan tanımlarda araştırmacılar dijital dönüşümün dört özelliğini vurgulamışlardır.
1. Tema: hedef varlık yani dijital dönüşümden etkilenen analiz birimi.
2. Kapsam: hedef varlığın özelliklerinde meydana gelen değişikliklerin kapsamı.
3. Araçlar: hedef varlıkta değişimin uygulanmasında yer alan teknolojiler.
4. Sonuç: dijital dönüşümün beklenen sonucu.
Bu özellikleri kullanarak dijital dönüşüm kavramını "bilgi, iletişim ve ağ teknolojilerinin
birleşimi yoluyla bir varlığın yapısal özelliklerinde önemli değişiklikleri tetikleyerek geliştirmeyi
amaçlayan bir süreç" olarak tanımlayabiliriz. Dijital dönüşüm tanımlarının odak noktası yeni
teknolojilerin benimsenmesi ve kullanılmasına göre değişiklik gösterecektir.

5. Dijital Organizasyonlar
Dijital dönüşüm başta ekonomiler olmak üzere toplumun tüm alanını etkilemektedir.
Dijitalleşme yeni bir olgu olmasa da Üçüncü ve Dördüncü Sanayi Devrimleri ile ilgili tartışmalar
göz önüne alındığında, iş dünyasında öngörülemeyen etkiler yaratan bir süreçtir. Dijital
teknolojiler son derece rekabetçi iş ortamlarını, firmaların ve tüketicilerin etkileşim ve değer
alışverişinde bulunma biçimlerini dönüştürmektedir (Rossi vd. 2020). İşletmeler artık mobil,
sosyal ağlar, nesnelerin interneti, blockchain ve büyük veri gibi yeni dijital teknolojiler ile iş
süreçlerini yeniden düzenleme imkânı bulmaktadır. Bu yeniliklerin çoğu temel iş
operasyonlarında yapılan düzenlemelerdir. İşletmelerin bu karmaşık dönüşümleri
gerçekleştirebilmesi için yeni yönetim modelleri tasarlayarak ürün, süreç ve organizasyon
yapılarını da değiştirmeleri gerekmektedir (Ziyadin vd. 2020). Ayrıca hızlı bir iç karar alma
sürecine sahip olmalı ve bu kararlar zamanında analiz edilen verilerle desteklemelidir. Aynı
zaman da rekabet üstünlüğünü korumak için işletmelerin yalnızca en son dijital teknolojiyi en iyi
şekilde kullanarak değil, dijital yenilikleri kalkınma stratejilerinin temel unsurları olarak entegre
ederek dijitalleşmeyi tam olarak benimsemeleri de gerekmektedir (Lozic, 2019). Bu süreç
işletmelerde bilişim teknolojileri departmanının bir rolü gibi görünse de araştırmacılar bunun
daha çok stratejik ve organizasyonel bir değişim süreci olduğunu savunmaktadır (Boskovic vd.
2019).
İşletmeler yeni teknolojileri entegre etmede çok sayıda zorlukla karşı karşıya kalmıştır. Bu
nedenle bilgi teknolojisi (BT) ve bilgi sistemlerinin (IS) önemi geniş çapta araştırılmıştır. Yeni
teknolojilerin kullanımı senelerdir bir zorluk olarak görülse de, BT entegrasyonunun iş boyutları
üzerindeki etkisi benzersizdir (Martínez-Caro vd. 2020). Dijitalleşme, tarihsel olarak IS
araştırmalarında büyük ilgi görmüş ve yönetim araştırması gibi diğer disiplinler, teknolojik
boyutu ve bunun iş üzerindeki etkisini vurgulayarak bu ilgiyi devam ettirmiştir (Blanka vd.
2022).
Literatüre baktığımızda araştırmacılar öncelikle dijital dönüşümün ne olduğu, süreci ve
sonuçlarını incelemiş ve bir çerçeve sunmaya çalışmışlardır. Son zamanlarda dijital
teknolojilerin hızlı gelişimi 2019 koronavirüs (COVID-19) salgınıyla birleştiğinde tüm işletmeleri
ve toplumları etkilemiş ve olası sonuçları araştırmacılar tarafından merak edilmiştir. Zhai vd.
(2022) dijital dönüşümün performans üzerindeki etkisini Çinli firmalardan oluşan bir örneklem
kullanarak incelemiş ve olumlu etkisini tespit etmiştir. AlNuaimi vd. (2022) dönüşümcü
liderliğin ve organizasyonel çevikliğin dijital dönüşüm üzerindeki etkisi ve dijital stratejinin
aracı rolünü incelemiş, dönüşümcü liderlik ve organizsyonel çevikliğin dijital dönüşüm üzerinde
olumlu etkisi, dijital stratejinin de her hangi bir ılımlı etkisi olmadığı sonucuna varmıştır.
Chouabi vd. (2022) yine dijital dönüşümün organizasyonel performans üzerindeki etkisini
Tunus’ta bulunan 270 işletme üzerinde analiz etmiş ve organizasyonel performansın dijital
dönüşümle pozitif ilişkili olduğunu ve bunun sonucunda uygun risk yönetiminin uygulanmasının
gerekliliğini ortaya koymuştur. Peng ve Tao, (2022) dijital dönüşümün kurumsal performansın
artırılmasını kamu politakası ve inovasyon perspektifinden incelemiş, dijital dönüşümün
işletmelerin performansını büyük ölçüde iyileştirdiğini ve kurumsal inovasyonun ivmesini
teşvik edebileceğini vurgulamıştır. Zhang vd. (2022) KOBİ’ler nezdinde çalışmanın az olması
sebebiyle bu boşluğu doldurmak adına Çin’de bulunan 180 KOBİ üzerinde dijital dönüşümün
başarı faktörlerini araştırmış, teknolojik ve çevresel faktörlerin örgütsel yetenekler üzerinde
olumlu bir etkiye sahip olduğunu öne sürmüştür. Teng vd. (2022) KOBİ'lerin üç temel kaynağı
(dijital teknoloji, çalışanların dijital becerileri ve dijital dönüşüm stratejisi) ile dijital dönüşüm
arasındaki ilişkiyi ve bu üç kaynak ile dijital dönüşümün finansal performans üzerindeki etkisini
incelemiş, dijital dönüşüm stratejisini finansal performansı etkileyen temel faktör olarak
tanımlamıştır. Iyanna vd. (2022) sağlık sektörünün dijital dönüşümünü incelemiş ve teknoloji
odaklı yeniliklerin son kullanıcılar tarafından benimsenmesini ve kullanılmaya devam
edilmesini engelleyen faktörleri belirlemiştir.
Dijital dönüşüm bir bütün olarak toplum üzerinde etkileri olan internete dayalı yeni teknolojiler
oluşturan kurumsal dünyadaki değişikliklerin itici gücüdür (Unruh ve Kiron, 2017). Aynı
zamanda insanlar, işletmeler ve nesneler arasındaki engelleri ortadan kaldırarak her sektördeki
işletmelere değişim fırsatı sunan önemli bir aktördür (Schwertner, 2017). Bununla birlikte
dijital dönüşüm basit organizasyonel süreçlerin ve görevlerin değiştirilmesinin ötesine geçerek
tüm işletmeyi ve iş yapma biçimlerini de etkileyen faktördür. Bilişim teknolojilerinin kullanımı
mevcut iş süreçlerinde, rutinlerde ve yeteneklerde temel değişikliklere yol açarak işletmelerin
yeni pazarlara girmesine veya mevcut pazarlardan çıkmasına imkân sağlamaktadır. Ayrıca dijital
dönüşüm müşteriler, tedarikçiler ve rakiplerle zaman ve mekândan bağımsız etkileşim
kurabilmek için dijital teknolojilerin kullanılmasıdır. Bu dijital teknolojiler bir organizasyonun
mevcut temel yeteneklerini uygulaması veya yenilerini geliştirebilmesi için dönüşüm sağlayarak
rekabet avantajı elde etmesine yardımcı olmaktadır (Verhoef vd. 2021). Matarazzo vd. (2021)
dijital dönüşümü etkileyen faktörlerle ilgili olarak, algı ve öğrenme yeteneklerinin dijital
dönüşümün ilk itici güçleri olduğunu ve bu dinamik yeteneklerin geliştirilmesinin işletmelerin
dijital dönüşümün değerini en üst düzeye çıkarmasına yardımcı olacağını savunmaktadır. Dijital
dönüşüm sürecinde işletmenin çok fazla teknolojiyi bir arada kullanması yeterli değildir. İşletme
öncelikle hedeflerine yönelik net bir vizyona sahip olmalı ve sonrasında bu teknolojilerin sınırsız
imkânlarıyla desteklenmelidir (Schwertner, 2017). Bazı araştırmacılar da dijital dönüşümün
süreçlerde ve operasyonlarda kademeli iyileştirmeler yerine iş modellerinde temel değişiklikler
gerektirdiğini iddia etmektedir. Bu yüzden birçok endüstri bilgisayar simülasyonlarındaki
gelişmeler, azalan ürün yaratma maliyetleri ve daha kısa pazara sunma süresi gereksinimleri
sebebiyle daha kısa inovasyon döngülerine doğru kaymaktadır (Rossi ve diğerleri, 2020). Teng
vd. (2022) işletmelerin dijital dönüşümü gerçekleştirmek için sistematik olarak kavramaları
gereken dört yönü aşağıdaki gibi ifade etmektedir.

Dijital dönüşüm, dijital teknolojinin tetiklediği sistemik bir değişimdir.
Dijital dönüşümün ana görevi değer sistemlerinin yeniden yapılandırılması ve
inovasyonudur.
Dijital dönüşümün temel yolu yeni kinetik enerji oluşturma, sürekli olarak yeni değer
yaratma ve sürdürülebilir kalkınmaya ulaşma yeteneğidir.
Dijital dönüşümün ana bileşenleri teknoloji, insanlar ve işletmenin yapısını uygun
stratejilerdir.

Bu sebeple dönüşüm sürecinde bir işletme etkili bir sistem oluşturabilmek için net bir stratejiye
(yol), doğru yönteme (teknoloji) ve uygun yeteneğe ihtiyaç duymaktadır. Dolayısıyla başarılı
işletmeler dijital dönüşüm için doğru strateji, kültür ve etkin liderlik potansiyelinden
yararlanmaktadır. Dünya Ekonomi Formunun 2016 yılında yayınladığı raporda işletmelerin
dijital girişim haline gelmek için yeniden tanımlamaları gereken üç temel alan vurgulanmaktadır
(Boskovic vd. 2019).

dijital iş modelleri (şirketlerin yapması gerekenler)
dijital çalışma modelleri (bunu nasıl yapabilirler)
ve dijital yetenek ve beceriler (başarılı olmak için birlikte çalışmaları gerekenler).

Dijital tabanlı başarılı bir yönetime ve sürece motive olmuş çalışanlara sahip işletmeler değişim
konusunda kararlılık gösterir, müşteri ihtiyaç ve beklentilerindeki değişimlere de odaklanırlar.
İş modelinin dönüşümü dijital iş değişikliği, yeni bir dijital iş ve dijital küreselleşme ile
mümkündür. Bu süreçler mevcut ürün ve hizmetlere dijital içeriklerin eklenmesi ve yeni dijital
çözümlerin tanıtılmasıyla gerçekleşmektedir (Kane vd. 2015). Ancak Parviainen vd. (2017)
birçok işletmenin dijital dönüşüm potansiyelini göremediğini veya dijital çabaların maksimum
faydasını yakalayabilmek için alışkanlıklarında ve çalışma yöntemlerinde yeterli organizasyonel
değişiklik yapmakta zorlandığını vurgulamaktadır. Bu sebepten dolayı şirket düzeyinde bir çok
geleneksel işletme yenilikçi hızla büyüyen dijital girişimciler tarafından geride bırakılmış ve
bunun sonucunda zarar görmüştür. Örneğin Alibaba ve Amazon gibi çevrimiçi perakendecilerin
hızla büyümesi, Toys 'R'Us, Claire's ve RadioShack gibi birkaç eski geleneksel perakende devini
güçlü bir şekilde etkilemiş ve iflaslarına sebep olmuştur (Verhoef vd., 2021). Bunun tam aksine
dijital dönüşüm stratejilerini uygulamış ve günümüz hiper rekabetçi pazarlarında başarılı olmuş
dünya devi şirketler de vardır. Örneğin;
"The New York Times" basılı medyanın dijitale yenik düşmesinden dolayı satışlarında
büyük kayıplara uğramış ancak dijitali kucaklayarak bu süreçte var olma savaşı
vermiştir. Dijital baskılara odaklanan ve dijital dönüşüm sürecinde yönetimsel
uygulamalarını tamamen değiştiren The New York Times, yıllardır okuyucularının
güvendiği yüksek kaliteli gazetecilik ve içeriklerini çevrimiçi olarak sunmaya devam
etmektedir (Lozic, 2019).

“Walmart” da New York Times gibi benzer bir sorunla karşılaşmıştır. New York Times
dünyanın en büyük gazete yayıncılarından biri iken Walmart dünyanın en büyük
perakende zinciridir. İnternet üzerinden mal satışının başlamasıyla birlikte kendi
satışlarını organize etmek ve satın alma alışkanlığının değişmesi nedeniyle kaybedecek
alıcıların bir kısmını elinde tutmak zorunda kalmıştır. Walmart, tüketicilerin işlerini
kolaylaştırmak için çevrimiçi iade politikalarını değiştirmiş, en düşük fiyatları sunarak ve
çevrimiçi sipariş vermek için üyeliğe ihtiyaç olmadan satış yapmakta Amazon'la
mücadele etmektedir (Lozic, 2019).

“Disney” tüm eğlence parklarını özel sensörlerle dijitalleştirmiştir (Lozic, 2019).

“Deloitte” müşteri tabanını dijital dönüşüm yolculuklarında desteklemek için tüm
teknik, dijital ve yaratıcı yetkinliklerin bir araya geldiği bir yetkinlik merkezi olan
Deloitte Digital Today'i kurarak kendilerini yenilemiştir (Lozic, 2019).

“GE (General Electric)” bakış açısını genişleterek, endüstriyel makinelerin dijital olarak
izlenmesine ve optimize edilmesine olanak tanıyan bir Nesnelerin İnterneti platformu
olan Predix platformunu piyasaya sürmeyi başarmıştır (Lozic, 2019).

“NIKE” spor giyim ve ayakkabı sektörünün öncülerinden olan NIKE, uygun ayakkabı
modelini seçmeye yardımcı olan mobil uygulama ile markalarını yenilemişlerdir. Şirketin
diğer önemli bir projeside en aktif sadakat programı üyelerini ödüllendiren NIKE+
programıdır (Yayalar, 2021).

“İKEA” dijital dönüşümü başarılı şekilde uygulayan geleneksel organizasyonlara örnek
İsviçre mobilya şirketidir. IKEA müşterilerinin evlerinde mobilyaları sanal olarak
denemelerine izin veren bir AR uygulaması geliştirmiştir (Yayalar, 2021).

Alkhamery vd. (2020) dijital çağda birçok işletmenin başarısızlığının strateji, operasyon, kaynak
ve iş süreçlerini sürekli değişen çevre ile entegresini sağlayacak uygun liderlik yeteneği
eksikliğinden kaynaklandığını ifade etmektedir. Feliciano-Cestero vd. (2023) bir işletmenin
dijital dönüşümü başarıp başaramayacağını kolaylaştıran insan ve insan dışı bileşenleri “bilgi,
liderlik, dijital hizmet ve teknoloji” olmak üzere dört ana faktör gruba ayırmaktadır. Bilgi faktörü
çalışanların ve müşterilerin algılarını ve örgün ve yaygın eğitimlerini, liderlik faktörü iş modeli
yeniliğini, değişim yeteneğini ve değişimin uygulanmasını, dijital hizmet etme faktörleri altyapı
erişimini, hizmet fırsatlarını ve akıllı özerk ekosistemleri ve son olarak teknolojik faktörler akıllı
çözüm entegrasyonunu, otonom ürünleri, teknolojik yenilikleri ve değer yaratmayı içermektedir.
Sebastian vd., (2017) ve Dong, (2023) ise başarılı dijital dönüşümün kapsamlı ve iyi planlanmış
bir yaklaşım gerektirdiğini ve bu dönüşümün faydalarını en üst düzeye çıkarmak için
işletmelerin Tablo 3 de yer alan en iyi uygulamaları takip etmesi gerektğini ileri sürmüştür.
Tablo 3: Başarılı bir dijital dönüşümün gerçekleştirebilmesi için gereken unsurlar
Sebastian vd., (2017)
SMACIT (Sosyal, mobil, analitik, bulut ve
nesnelerin interneti)’den ilham alarak değer
ifadesini tanımlayan dijital bir strateji
Operasyonel bir omurga
Hızlı inovasyon sunan ve yeni pazar
fırsatlarına yanıt vermeyi sağlayan dijital
hizmetler platformlar

Dong, (2023)
• Net bir dijital strateji ve planın oluşturulması
• Sürdürülebilir liderlik ve desteğin sağlanması
• Dijital kültürün teşvik edilmesi
• Veri kalitesi ve güvenliğinin sağlanması
• Sürekli olarak iyileştirme ve optimizasyonun
yapılması

Dijital dönüşüm çoğunlukla değer zincirinin operasyonel aşaması olan üretimde
uygulanmaktadır. Aynı zamanda tedarik zinciri, pazarlama, Ar-Ge ve satış sonrası hizmetler
üzerinde de önemli bir etkiye sahiptir. Dijital dönüşümü, bir organizasyonun tüm
operasyonlarına dijital teknolojilerin entegrasyonu olarak özetleyebiliriz. Bu durum
organizasyonun nasıl işletildiği ve müşterilerine nasıl değer kattığı konusunda altyapı
değişikliklerine de yol açmaktadır. Satış ve üretimdeki artışlar, değer yaratmadaki yenilikler ve
müşterilerle yeni iletişim biçimleri başarılı bir dijital dönüşümün kazanımlarıdır (Matt vd.,
2015). Ayrıca dijital dönüşüm makine öğrenimi ve analitik gibi teknolojiler getirerek
işletmelerin organizasyonel çözümleri için sonsuz fırsatlar ve artan dahili verimlilik
sağlamaktadır (Heavin ve Power, 2018). Dolayısyla dijitalleşmiş iş dünyasına doğru ilerleyen
işletmelerin kurumsal yapıları, stratejileri, BT mimarilerini, yöntem ve iş modellerini etkileyen
devasa bir sosyo-teknik dönüşümden geçmeleri gerekecektir.
5.1. Dijital Dönüşümün Olumlu ve Olumsuz Etkileri
İşletme literatüründe dijital dönüşüm kavramı, dijitalleşmenin ve ileri teknolojilerin insan hayatı
ve özellikle işletme faaliyetleri üzerindeki yıkıcı ve dönüştürücü etkilerini vurgulamak için
kullanılmıştır (Zhai vd. 2022). Bu bağlamda Warner ve Wäger (2019) dijital dönüşüm teriminin
sadece yüksek teknoloji ve yenilikçi şirketlere özgü olmadığını, her büyüklükte ve herhangi bir
sektörde faaliyet gösteren işletmeleri de kapsadığını savunmuştur. Ulusal sınırlar içinde veya
uluslararası pazarlarda yeni fırsatları keşfetmek ve bunlardan yararlanmak için ileri
teknolojilere ihtiyaç duyan KOBİ’ler buna en iyi örnektir (Zhang vd. 2022). Teknolojinin
uygulanması yoluyla kuruluş içinde değişimi yönlendiren bir süreç olan dijital dönüşüm,
günümüzün rekabet ortamında giderek daha önemli hale gelmiştir. Dijital dönüşüm
girişimlerinin başarısına veya başarısızlığına katkıda bulunan faktörleri anlamakta önemlidir
(Dong, 2023). Bu konuda Kaur ve Sood,(2017), dijital dönüşümün nesnelerin interneti (IoT)
mimarisi ile enerji verimliliği iyileştirmeleri yaparak bir firmanın performansını artırabileceğini
öne sürmüştür. Gebayew vd., (2018) dijital dönüşümün işletmelerin organizasyon performansı,
operasyonel verimliliği, müşteri deneyimi, dijital ve fiziksel iş kombinasyonunu geliştirmelerine
olanak tanıdığını ifade etmiştir. Nambisan vd. (2019), dijital dönüşümün işletme ve ürün
geliştirme fırsatları sağladığını, Galindo-Martín vd. (2019) ve Lorenzo vd. (2021) bir işletmenin
inovasyonunu geliştirebileceğini vurgulamışlardır. Ribeiro-Navarrete vd. (2021) dijital
dönüşümün hizmet sektöründeki finansal performans üzerindeki etkisini, Singh vd. (2021) ise
işletme performansı üzerindeki olumlu etkisini sonuçlandırmak için Hintli imalat firmalarından
oluşan bir örneği incelemiştir. Rital vd. (2021) çalışanların proaktifliğinin, risk almanın,
yenilikçiliğinin ve organizasyon içindeki ilişkisel sermayesinin bir işletmenin dijital dönüşüm
stratejisinin başarısını belirlediğini ve son olarak Peng ve Tao, (2022) dijital dönüşümünün
maliyetleri azaltarak, verimliliği artırarak ve yeniliği teşvik ederek işletmelerin performansını
artırabileceğini ifade etmişlerdir.
Mevcut çalışmaların çoğu dijital dönüşümün işletmeler üzerindeki olumlu etkisine odaklanmış
olsa da, çok az sayıda çalışma da olumsuz etkilerinden bahsetmektedir. Örneğin, dijitalleşme
araçlarının etkili bir şekilde çalışabilmesi için çalışanların bu teknolojileri etkin bir şekilde
kullanabilecek bilgi ve yeteneklere sahip olmaları gerekmektedir (Feliciano-Cestero vd. 2023).
Ameen vd. (2021) çalışanların çeşitli teknolojileri ele aldıklarında yaş, cinsiyet, konum ve
teknoloji kullanma deneyimi gibi sosyo-demografik faktörlerle ilişkilendirilebilecek farklılıklar
olduğunu açıklamıştır. Park vd. (2022) kişisel yenilikçilik, öz saygı, içsel motivasyon ve kullanım
gönüllülüğü gibi insanla ilgili psikolojik faktörlerin, çalışanların dijital dönüşümde akıllı bilgi
teknolojisini nasıl kullandıklarını etkileyebileceğini bulmuşlardır. Bahsedilen bu sorunlar
yöneticiler açısından işletmelerin büyümesine zarar veren bir zorluk teşgil etmektedir. Ayrıca
dijitalleşmenin etkili bir şekilde işleyebilmesi için çalışanların kendi alanlarındaki ve dünya
çapındaki en son teknolojik gelişmelerle ilgili olarak sürekli güncellenmesi gerekmektedir ki bu
da, eğitim ve bilgi alışverişi açısından önemli bir zorluktur (Cassetta vd. 2020; Fiedler vd. 2021).
Tablo 4: Dijital Dönüşümün Olumlu ve Olumsuz Etkileri

Bireysel Seviye

Dijital Dönüşümün Olumlu Etkisi
• Bilgi ve iletişim teknolojileri ile
yöneticilerin
ortaklık
değerini
artırmalarına, yeni iş fırsatlarını
anlamak
için
kültürel
içgörüleri
değerlendirmelerine ve daha iyi
uluslararası
kararları
almalarına

Dijital Dönüşümün Olumsuz Etkisi
• Çalışanların
BİT
teknolojilerini
etkin
bir
şekilde
kullanabilecek
yetenek, bilgi ve yeteneklere
sahip olmaması
• Müşterilerle
temasa
yardımcı olur.
İnternet teknolojileri dijital hizmetler,
yapay zeka ve e-ticaret, işletmeden
işletmeye
(B2B)
ve
işletmeden
tüketiciye (B2C) ilişkileri geliştirir.
IoT, işletmelere bilgi yeteneklerini
geliştirme ve iş faaliyetlerine değer
yaratma konusunda yenilik yapma
konusunda geniş fırsatlar sunar.
Dijital
ekosistemler
girişimcilik
fırsatları, iş sürdürülebilirliği, topluluk
katılımı ve kırsal kalkınma ve çeşitli
yaratıcı yönetişim sistemleri sağlar.
Robot teknolojisi firma yöneticilerinin
süreç hatalarını azaltmalarına ve
operasyonda katma değerli verimlilik
elde etmelerine yardımcı olurken, yapay
zeka
ise
müşteri
deneyimini
iyileştirebilir.

Uluslararası iş fırsatlarını takip etmeye
ve ihracatçılarla ithalatçılar arasındaki
bağlantının hızlı bir şekilde kurulmasına
yardımcı olur.
• İşletmeler dijital platformları kullanarak
yabancı müşterileri ve ortaklıkları
çekmek için etkileyici e-ticaret ve sosyal
medya kanalları kurabilirler.
• Dijital teknolojiler geliştirmeye ve
yenilikleri
keşfetmeye
karar
verdiklerinde
bilgi
avantajları,
uluslararası
girişimcilik
ve
iş
sürdürülebilirliği alanlarında fırsatlar
elde ederler.
• İnternet teknolojileri bağlantı ve katılım,
ağ ilişkilerinin geliştirilmesi küresel
stratejilerin ve rekabet gücünün
İşletme Seviyesi
arttırılması ve uluslararası iş ve
girişimciliğin genişletilmesi için fırsatlar
sağlar.
• Dijital platformlar ile küresel pazarların
kapsamı genişler.
• Eklemeli üretim teknolojileri veya 3
boyutlu baskı, firmaları alternatif üretim
faaliyetlerine, küresel uzmanlaşmaya ve
küresel değer zinciri dönüşümüne
yönlendirebilir
• Dijital hizmetler ağ fırsatları yaratabilir,
yönetişimi yeniden yapılandırabilir.
• Bilgi ve iletişim teknolojisi (BİT)
firmalara veri analizi, iş veya pazar
dönüşümü, yeni iş fırsatları, gelişmiş
firma veya pazar performansı ve birlikte
değer yaratma fırsatı sunar.
Kaynak: Feliciano-Cestero vd. (2023)’ den uyarlanmıştır.

geçebilecek
çalışanların
yeterli düzeyde eğitme sahip
olmaması
Yaş, cinsiyet, konum ve
teknoloji kullanma deneyimi
gibi
sosyo-demografik
faktörlerde farklılıklar olması
Psikolojik
faktörler
ve
çalışanlara
ait
insani
özelliklerde
değişkenlik
olması
Kişisel yenilikçilik, öz saygı,
içsel motivasyon ve kullanım
gönüllülüğü gibi insanla ilgili
psikolojik
faktörlerin
değişkenlik göstermesi
Üst
yönetimin
katılımı,
çalışanların bu teknolojileri
kullanmaya teşvik edilmesi ve
kabulünün
değişkenlik
göstermesi
Yöneticilerin
en
son
teknolojilerin
potansiyel
faydalarını anlama konusunda
eksik kalması
Dijital
dönüşümle
ilgili
sorunların üstesinden gelmek
için gereken bilgi ve kaynak
eksikliği
Son teknolojileri kullanma
konusunda personel sayısı ve
bilgi birikimi eksikliği
Dijital teknolojilerin entegre
edilmemesi ile uluslararası
ticaretin
yavaşlaması
ve
işletme
performansının
azalması
Siber saldırıların ve veri
ihlallerinin
rekabet
edebileceği endişesi olan
firmalarda siber güvenliği ve
siber-fiziksel sistemler ile
ilgili sorunlar
Sosyal medya platformlarında
küçük işletmelerin etkileşimi
takipçiler, firmalar ve ağlar
arasında kafa karışıklığı ve
yanlış anlama durumları

SONUÇ
Bu makalenin amacı, dijital dönüşüme ilişkin akademik araştırmaların mevcut durumunu,
geçmişten günümüze tarihi gelişim sürecini, yıllar içerisinde ifade edilen tanımları ve işletmeler
üzerindeki etkilerine yönelik daha kapsamlı bir bakış açısı sunmaktır. Dijital dünyada rekabet
her yıl artarken işletmelerin sürekli değişen ortamda ayakta kalabilmek için dijital dönüşümün
gerekliliğini anlamaları gerekmektedir.
Dijital dönüşüm üzerine yapmış olduğumuz araştırma incelememiz, dijital dönüşümün birçok
düzeydeki zorluklarının yanı sıra faydalarını da anlamamıza katkıda bulunan zengin bir
literatürün de altını çizmektedir. Araştırma sorularını yanıtlayarak kavramın ana unsurlarının
süreçler ve teknolojiler olduğunu ancak dijital dönüşümün yalnızca BT çözümlerinin hayata
geçirilmesinden ibaret olmadığını da belirtmek gerekmektedir. Bunu “örgütsel değişim”,
“kültürel dönüşüm” ve “müşteri odaklı yaklaşıma geçiş” olarak daha geniş bir bağlamda
düşünmeliyiz. Dijital dönüşümün işletmeler ve toplum üzerinde derin ve çok boyutlu bir etkisi
vardır. Birincisi, işletmelerin iş modellerinde yenilik yapmalarına, üretkenliği ve kaliteyi
artırmalarına, rekabet güçlerini ve pazar konumlarını geliştirmelerine olanak tanır. İkincisi,
bilginin paylaşımını ve dolaşımını kolaylaştırır, bilgi silolarını ortadan kaldırır ve toplumsal
bilgilenmeyi hızlandırarak toplumun verimliliğinin ve kârlılığının artmasına neden olur.
Üçüncüsü, yeni istihdam fırsatları ve ekonomik büyüme noktaları yaratarak ekonomik ve sosyal
kalkınmaya yeni bir ivme kazandırır. Özetle dijital dönüşüm, işletmelerin rekabetçi kalabilmesi
ve toplumun gelecekte sürdürülebilir kalkınmaya ulaşabilmesi için kritik bir stratejidir (Dong,
2023).
Dijital teknolojiler (mobil, sosyal, analitik ve bulut bilişim) kuruluşların ve insan faaliyetinin
çoğu alanını etkilemektedir. İşletmelerin dijital dünyada rekabet edebilmeleri için yeni iş
modellerini benimseyerek bu teknolojiler ile yeteneklerini entegre etmeleri gerekmektedir.
Bulgularımız, organizasyonların faaliyet gösterdiği ortamın artan karmaşıklığının altını
çizmektedir. Dijital teknolojiler daha fazla bilgi, iletişim ve bağlantı olanağı sağladıkça farklı
aktörlerin dağılmış ağları arasında yeni işbirliği biçimlerine olanak tanımaktadır. Bu yeni
gerçeklik, organizasyonlarda inovasyon ve performans için muazzam bir potansiyel sunmakta ve
işletme sınırlarının ötesine geçerek bireyleri, sektörleri ve toplumu etkilemektedir. Dijital
dönüşüm stratejisi, finansal performansı etkileyen temel faktör olarak tanımlanmaktadır.
Yapılan araştırmalar, esas olarak işletme düzeyindeki yetenekleri ve ülke düzeyindeki özellikleri
vurgularken, insanların dijital dönüşümü ne ölçüde etkilediğini açık bir şekilde dikkate
almamaktadır. Bu nedenle dijitalleşmenin, yeni teknolojinin satın alınmasından ziyade değişim
yönetimine ve insanın dönüşüme tepkisine bağlı olduğunu söyleyebiliriz. Dolayısıyla, işletmeleri
başarılı bir şekilde dijitalleşmeye yönlendirebilecek 'stratejik dönüşüm' yöneticilerine önemli
bir rol düşmektedir. KOBİ’ler özelinden bakıldığında genellikle dijital dönüşüm düşüncesinin
eksikliği ve zayıf bir dijital temel, sürecin önündeki büyük engellerdir. Çalışanların dijital
becerileri, KOBİ'lerin dijital dönüşümünün önündeki bir diğer önemli engeldir. Aynı zamanda
KOBİ'lerin sınırlı sermayesi çeşitli engellerle birleştiğinde, dijital dönüşümün yolunu
zorlaştırmaktadır (Teng vd. 2022). Ayrıca Endüstri 4.0, dijital ortama taşınan yeni istihdamların
sayısını da artırmaktadır. Ancak, artan otomasyon seviyeleri nedeniyle iş fırsatlarını da
azaltmaktadır. Belirli vaka çalışmalarına dayanan literatür, esas olarak dijital dönüşümün
potansiyellerine ve faydalarına odaklanıyor gibi görünmektedir. Dijital dönüşümün olumsuz
yönlerine odaklanan çalışmaların eksikliği de vardır. Dijital ekonominin istihdam düzeyleri
üzerindeki etkisi, farklı sektörler ve ülkeler arasındaki rekabeti gibi olumsuz etkilerini anlamak
için de daha fazla ampirik araştırmaya ihtiyaç vardır. Gelecekte çalışmaların çoğunluğu, dijital
dönüşümün işletmeler üzerindeki olası olumsuz etkilerini araştırmaya ve önlemeye yönelik
olmalıdır. Ayrıca pandemik hastalıklar (örneğin, COVİD-19), doğal afetler (örneğin, kasırgalar
veya depremler), terör saldırıları veya siyasi olaylar gibi büyük dışsal şokların öncesinde,
sırasında ve sonrasında dijital dönüşümün işletmeler üzerindeki etkisi araştırmalı ve istikrarın
sağlanmasına ilişkin teorilere odaklanılmalıdır. Bu tür ağır koşullarda, dijital dönüşümün
potansiyel sınırlamalarını (örneğin elektrik kesintisi) ve tehlikelerini (örneğin siber güvenlik)
anlamak ve işletmeler için dayanıklılık stratejileri geliştirmek hayati önem taşıyacaktır
(Feliciano-Cestero,vd. 2023).
Gelecekteki çalışmalarda, işletmelerde dijital dönüşümü engelleyen veya izin veren çalışan ve
kişilik özelliklerinin rolü araştırmalıdır. İşletme çalışanlarının birden fazla teknolojiyle nasıl
etkileşime girdikleri ve dönüşüm stratejilerine nasıl dahil olduklarını anlamak için daha fazla
araştırmaya ihtiyaç vardır. Buna ek olarak gelecekteki çalışmalar, örneğin Y kuşağı ve Z kuşağı
gibi farklı kuşak çalışan özellikleri ile işletmelerin dijitalleşmesini etkileyebilecek psikolojik
özellikler arasındaki benzerlik ve farklılıklar araştırılmalıdır. Ayrıca, bu iki kuşak çalışanların
ihtiyaçları, yönetim ve liderlik tarzı üzerindeki etkileri de detaylı incelenmelidir. Gelişmiş ve
gelişmekte olan ülkelerde faaliyet gösteren uluslararası işletmelerde dijital dönüşümle ilgili
yönetim ve liderlik zorluklarını belirlemek, çalışanların performansını ve çeşitli teknolojilerle
nasıl etkileşime girdiklerini etkileyebilecek dijital uçurum ve kültürel farklılıkları göz önünde
bulundurmak da gelecekteki araştırmaların bir parçası olmalıdır. (Ameen vd. 2022).
Dijital dönüşüme olan ilginin artmasına rağmen, bu alanda araştırma yapmanın zorlukları ve
sınırlamaları vardır. En büyük zorluklardan biri verinin elde edilmesi ve kalitesinin
sağlanmasıdır. Ek olarak, dijital dönüşüm sürekli izleme ve değerlendirme gerektiren uzun
vadeli bir süreç olmasından mevcut araştırmalar bundan yoksundur, dolayısyla sürecin uzun
vadeli etkisinin tahmin edilmesini ve doğru bir şekilde değerlendirilmesini zorlaştırmaktadır
(Dong, 2023).
Sonuç olarak, işletmelerin dijital dönüşüm sürecini değerlendirme ve gelecekteki hedeflerini
doğru belirleme konusunda bir yol haritası belirlemesi gerekmektedir. Araştırma bulguları
neticesinde gelecek çalışmalara yönelik olarak aşağıdaki temel öneriler geliştirilmiştir:
•

İşletmelerin kalıcı ve sürdürülebilir olması için örgütsel hedeflerine ve amaçlarına uygun
kapsamlı dijital dönüşüm stratejileri belirlemeleri

•

Yönetici ve karar vericilerin dijitalleşme fırsatlarını anlama ve uygulayabilmeleri için
dijital okuryazarlıklarının artırılması

•

Endüstri 4.0 çağında dijital düşünebilen ve dijital teknolojileri süreçlerine uyarlayabilen
liderlik yaklaşımlarının geliştirilmesi

•

Dijital dönüşüm hakkında daha derin içgörüler ve insan sermayesinin rolü hakkında
ayrıntılı sonuçlar elde etmek için daha fazla ampirik araştırma yapılması

•

Gelecekteki çalışmaların dijital dönüşüm sürecinde siber güvenlik, gizlilik ve veri koruma
konusuna odaklanması gerekmektedir.